### OSI MODEL নিয়ে যত গল্প..!!!

নেটওয়ার্কিং কিংবা টেলিযোগাযোগ নিয়ে একটু ঘাঁটাঘাঁটি করলে খুব সহজেই চোখে পড়বে OSI MODEL এর নাম। বিভিন্ন নেটওয়ার্কিং সিস্টেমের সার্বিক তথ্য আদান প্রদান আর যোগাযোগ ব্যবস্থার রূপরেখা তৈরি হয়েছে যে মডেলের উপর, তাকে খানিকটা জটিল মনে হতেই পারে। কিন্তু একটু বুঝতে গেলেও OSI MODEL এর ধারনাটি যেমন মজার ও আগ্রহজনক, তেমনি ধারণা থাকাটা খুব দরকারীও কিন্তু। তবে একটু দেখা যাক OSI MODEL এর ভেতরের গল্প। প্রথম গল্পটি প্রায় ছয় দশক আগের।
সত্তর দশকের শুরু। তথ্যযোগযোগে আসছ যুগান্তকারী পরিবর্তন, তথ্য আদান প্রদানের এমন অভাবনীয় গতির কথা ভাবা হচ্ছে যা এতদিন শুধু কল্পনাই করা যেত। কিন্তু বিপত্তি বাধল ভিন্ন ভিন্ন সিস্টেমে সংযোগ স্থাপন করতে গিয়ে। ভিন্ন ভিন্ন ধরণের ডিভাইস, ভিন্ন ভিন্ন নেটওয়ার্কিং সিস্টেম, নিজেদের মধ্যে আপাত বৈশিষ্ট্যগত কোন মিল নেই। তাহলে নিজেদের মধ্যে সংযোগ স্থাপন করে তথ্য আদান প্রদান করবে কিভাবে? এখান থেকেই জন্ম হল OSI MODEL কিংবা Open Systems Interconnection Model এর ধারণার।
প্রথমে জানা যাক, কাকে বলে OSI MODEL?
সোজা ভাষায় বলতে গেলে OSI MODEL হল একটি মডেল সিস্টেম যা নেটওয়ার্কিং ডিভাইসের যোগযোগ ব্যবস্থার কাঠামো তৈরি করে। অর্থাৎ কম্পিউটার এবং অন্যান্য নেটওয়ার্কিং ডিভাইসের মধ্যে কিভাবে যোগাযোগ ব্যবস্থা গড়ে উঠবে তাই নির্দেশ করে দেয় OSI MODEL। এ মডেলের মূল লক্ষ্য হচ্ছে নির্দিষ্ট মানদন্ডের মাধ্যমে বিভিন্ন ধরণের নেটওয়ার্কিং সিস্টেমের মধ্যে আভ্যন্তরীন সম্পর্ক তৈরি করা।
১৯৭০ সালে International Organization for Standardization (ISO) এর হাত ধরে প্রথম গড়ে ওঠে OSI MODEL। এই মডেলটি তৈরির আগে বিভিন্ন নেটওয়ার্কিং ডিভাইসের নিজেদের মধ্যে কাজ করাটা প্রায় অসম্ভব ছিল, কারণ তাদের মধ্যে সুনির্দিষ্ট কোন প্রটোকল/ স্ট্যান্ডার্ড ছিল না। আই এস ও বুঝতে পারে যে ভিন্ন ভিন্ন ধরণের নেটওয়ার্কিং ডিভাইসের একসাথে কাজ করার জন্যে একটি নির্দিষ্ট নেটওয়ার্ক স্ট্যান্ডার্ড প্রয়োজন। তারই ফলশ্রুতিতে জন্ম নেয় OSI MODEL।
কিন্তু এই মডেল কাজ করে কিভাবে?
পদ্ধতিটি খুবই মজার। জেনে নেয়া যাক তাহলে।
( মনে আছে, ছোটবেলায় পড়া বাস্তুসংস্থান কিংবা ইকো সিস্টেম এর কথা? যেখানে আমরা পড়েছিলাম কিভাবে ইকো সিস্টেম স্তরে স্তরে ভাগ হয়ে নিজেদের মধ্যে নির্ভরশীলতা তৈরি করে প্রাকৃতিক ভারসাম্য রক্ষা করে? OSI MODEL ও কাজ করে ঠিক সেভাবেই। ) OSI MODEL মূলত একটি লেয়ার বেসড সিস্টেম, যেখানে প্রতিটি লেয়ার বা স্তরগুলি নিজেদের মধ্যে নির্ভরশীল হয়ে যোগযোগব্যবস্থা তৈরি করে। এর মানে হচ্ছে ,প্রতিটি লেয়ার তার উপরের লেয়ারের জন্যে কাজ করে। কীভাবে? চলুন একটি সোজা উদাহরণ দেখি।
একটি লেয়ার কোন ইনফরমেশন পেলে তাকে ছোট ছোট ভাগে ভাগ করে ফেলে, যাতে তা নির্ভুলভাবে নেটওয়ার্কের ভেতরে পাঠানো যেতে পারে। সে এই ইনফরমেশন পাচ্ছে কোথা থেকে? তার ঠিক নিচের লেয়ারের কাছ থেকে। এই লেয়ারটিকে ব্যবহার করে তার ঠিক উপরের লেয়ারের এপ্লিকেশনগুলি সেই ইনফরমেশন প্যাকেট আদান-প্রদান করে। এভাবে প্রত্যেক লেয়ারের মধ্যে আভ্যন্তরীন সম্পর্ক তইরি মাধ্যমে ডাটা প্যাকেট আদান প্রদান চলে, যাতে প্রতিষ্ঠিত হয় নির্ভুল যোগাযোগব্যবস্থার।
তাহলে, ঠিক কয়টি লেয়ার কাজ করছে OSI MODEL এর মধ্যে?
OSI MODEL মূলত গড়ে উঠেছে সাতটি স্তর বা লেয়ারকে নিয়ে:
৭। এপ্লিকেশন লেয়ার ( Application Layer)
৬। প্রেজেন্টেশন লেয়ার (Presentation Layer)
৫। সেশন লেয়ার ( Session Layer)
৪। ট্রান্সপোর্ট লেয়ার ( Transport Layer)
৩। নেটওয়ার্ক লেয়ার ( Network Layer )
২। ডাটা লিংক লেয়ার ( Data Link Layer )
১। ফিজিক্যাল লেয়ার ( Physical Layer)
সংযোগ পদ্ধতিঃ
সাধারনত লেয়ার গুলির মধ্যে সংযোগ দেখানো হয়ে থাকে উপর থেকে নিচে।
কীভাবে এই লেয়ারগুলি কাজ করে?
৭। এপ্লিকেশন লেয়ার ( Application Layer ) :
OSI MODEL এর সপ্তম লেয়ারটি হল এপ্লিকেশন লেয়ার। এই লেয়ারটি এন্ড ইউজার আর এপ্লিকেশনের জন্য কাজ করে। সোজা ভাষায় এই লেয়ারটি এপ্লিকেশন আর নেটওয়ার্কের মধ্যে সংযোগ তৈরি করে থাকে। কী কী হয় এই লেয়ারে? এই লেয়ারে ইউজার অথেন্টিকেশন, সার্ভিস, প্রাইভেসি, ডাটা সিনট্যাক্সের ধাপগুলি চিহ্নিত ও সক্রিয় হয়। এই লেয়ার মূলত কাজ করে থাকে WWW BROSERS, HTTP, EMAIL, TRANSFERING FILES বা NETWORK SOFTWARE দের জন্য।
৬। প্রেজেন্টেশন লেয়ার ( Presentation Layer )
এপ্লিকেশন লেয়ারের নিচের ধাপ হচ্ছে প্রেজেন্টেশন লেয়ার, যা সিনট্যাক্স লেয়ার নামেও পরিচিত। এই লেয়ার হচ্ছে OSI MODEL এর অনুবাদক। খুব সোজা ভাষায় এই লেয়ারের কাজ হচ্ছে ডাটা বা ইনফরমেশনকে এমনভাবে পরবর্তন করা যাতে তা এপ্লিকেশন লেয়ার খুব সহজে গ্রহণ করতে পারে। প্রেজেন্টেশন লেয়ার মূলত নেটওয়ার্কে পাঠানো ডাটা গুলিকে প্রয়োজনমতো ফরম্যাট আর এনক্রিপ্ট করে থাকে। এ লেয়ারে ব্যবহৃত ডাটা ফরম্যাট হল MPEG, GIFF, TIFF, ASCII, ENCRYPTION ইত্যাদি।
৫। সেশন লেয়ার ( Session Layer )
OSI MODEL এর এই লেয়ারটিকে বলা যেতে পারে সংযোগ স্থাপনকারী লেয়ার। সেশন লেয়ার মূলত ভিন্ন ভিন্ন এপ্লিকেশন অথবা সোর্স এবং ডেস্টিনেশন ডিভাইসের মধ্যে সংযোগ তৈরি, নিয়ন্ত্রণ বা বিচ্ছিন্ন করা। ( ডাটা পাঠানোর জন্য ৩ ধরনের কন্ট্রোল ব্যবহার করা হয় ।
সিম্পলেক্স : সিম্পলেক্স এ ডাটা একদিকে প্রবাহিত হয়।
হাফ ডুপ্লেক্স : হাফ ডুপ্লেক্স পদ্ধতিতে একদিকের ডাটা প্রবাহ শেষ হলে অন্যদিকের ডাটা অন্য দিকের ডাটা প্রবাহিত হয়ে থাকে।
ফুল ডুপ্লেক্স : ফুল ডুপ্লেক্স পদ্ধতিতে একইসাথে উভয়দিকে ডাটা প্রবাহিত হতে পারে। )
এ লেয়ারের জন্য ব্যবহৃত ফরম্যাটগুলি হচ্ছে Telnet, SSL, SQL, SSH ও SNMP.
৪। ট্রান্সপোর্ট লেয়ার ( Transport Layer )
সেশন লেয়ারের কাছ থেকে ডাটা তো তো এল, কিন্তু তা অন্যান্য ডিভাইস বা সিস্টেমে পৌঁছাবে কীভাবে? এই তথ্য যাতায়াত ব্যবস্থাই নিশ্চিত করে ট্রান্সপোর্ট লেয়ার। এই লেয়ারের কাজ হলো সেশন লেয়ারের কাছ থেকে পাওয়া পাওয়া ডাটা নির্ভরযোগ্যভাবে অন্য ডিভাইসে পৌছানো নিশ্চিত করে। ( এই লেয়ার ডাটা পৌছানোর জন্য দু’ধরনের ট্রান্সমিশন ব্যবহার করে:
কানেকশন ওরিয়েন্টেড
কানেকশন ওরিয়েন্টেড এ ডাটা পাঠানোর আগে প্রেরক গ্রাহক এর সাথে একটি একনলেজ সিগন্যাল এর মধ্যে দিয়ে কানেকশন তৈরি করে থাকে। টিসিসি এর ক্ষেত্রে এ ধরণের সংযোগ ঘটে।
কানেকশনলেস
কানেকশনলেস ওরিয়েন্টেড এ ডাটা পাঠানোর আগে প্রেরক গ্রাহক এর সাথে কোন একনলেজ সিগন্যাল এর মাধ্যাম কানেকশন তৈরি করে থাকে না। ইউডিপি কানেকশনে এমনটা হয়। )
এই লেয়ারের ফরম্যাটগুলি হল SPX, UDP, TCP, এবং firewalls.
৩। নেটওয়ার্ক লেয়ার ( Network Layer )
এই লেয়ারের কাজ হচ্ছে ভিন্ন ভিন্ন নেটওয়ার্কের মধ্যে নির্দিষ্ট পদ্ধতিতে ডাটা আদান প্রদানের মধ্যে দিয়ে সংযোগ স্থাপন করা, আর এই কাজটি সে করে থাকে প্যাকেট ফরওয়ার্ডিং আর রাউটিং এর মাধ্যমে। এ ছাড়াও এই লেয়ারে Internetworking, Handling errors, Packet sequencing, Congestion control এর কাজও হয়ে থাকে। এই লেয়ারের ফরম্যাট হল IP, IPX আর Applebox DDP.
২। ডাটা লিংক লেয়ার ( Data Link Layer )
ডাটা লিংক লেয়ারের কাজ হল ফিজিক্যাল লেয়ার ও নেটওয়ার্কের মধ্যে সংযোগ স্থাপণ করা। আর এই কাজটি সে করে ডাটা প্যাকেট কোডিং আর ডিকোডিং এর মাধ্যমে। এই লেয়ারকে দু ভাগে ভাগ করা যেতে পারে।
MAC LAYER ( MEDIA ACCESS CONTROL LAYER) : এই সাব-লেয়ারটি নেটওয়ার্কের ডাটা এক্সেস আর পারমিশন নিয়ে কাজ করে থাকে।
LLC ( LOGICAL LINK CONTROL LAYER) : এই সাব-লেয়ারের কাজ হল ডাটা আদান প্রদানের গতি নিয়ন্ত্রণ, ভুল বের করা আর সিনক্রোনাইজেশন করা।
ডাটা লিংক লেয়ারের ফরম্যাটগুলি হল Frame Relay, ATM, HDLC, PPP, FDDI, and IEEE 802.5/ 802.2, IEEE 802.3/802.2.
১। ফিজিক্যাল লেয়ার ( Physical layer )
OSI MODEL এর সবচেয়ে নিচে থাকে এই লেয়ার, আর বাকী সব লেয়ার এই লেয়ারের উপরে নির্ভরশীল। ফিজিক্যাল লেয়ার সিস্টেমের ফিজিক্যাল ডিভাইসগুলি ঠিকমত ডাটা আদান প্রদান করছে কিনা অথবা ঠিকমত কাজ করছে কিনা তা নিয়ন্ত্রণ করে থাকে। কোন পদ্ধতিতে এক ডিভাইস থেকে আরেক ডিভাইসে সিগনাল ট্রান্সমিশন হবে, ডাটা বিট ফরম্যাট/ ইলেকট্রিক সিগন্যাল তা নির্ধারণ করে ফিজিক্যাল লেয়ার। এই লেয়ারের ব্যবহৃত ফরম্যাট গুলি হল Hardware, Routers,, Patch Panels, Cabling, Hub, Switch.
TCP/IP MODEL কাকে বলে?
এই মডেলটি Internet Protocol Suite নামেও পরিচিত। ১৯৬০ সালে Department of Defense এই 
মডেলটি তৈরি করে। মূলত চারটি লেয়ারের সমন্বয়ে গড়ে উঠেছে এই মডেল।
১। প্রসেস/এপ্লিকেশন লেয়ার
২। হোস্ট-টু-হোস্ট/ট্রান্সপোর্ট লেয়ার
৩। ইন্টারনেট লেয়ার
৪। নেটওয়ার্ক এক্সেস/লিংক লেয়ার
উপরের চারটি লেয়ার মিলে তথ্য কিভাবে ভিন্ন ভিন্ন নেটওয়ার্কে আদান প্রদান করা হবে তা নির্ধারণ করে থাকে প্যাকেটিং, এড্রেসিং, ট্রান্সমিটিং, রাউটিং আর রিসিভিং এর মাধ্যমে। মাত্র চারটি লেয়ার থাকার কারনে TCP/ IP MODEL কে OSI MODEL এর একত্রিত ভার্সন ও বলা হয়ে থাকে।
এই তো হয়ে গেল সহজ ভাষায় OSI MODELএর ধারণা! টেলিযোগাযোগ বা নেটওয়ার্কিং এর দুনিয়ায় তথ্য আদান প্রদান কিংবা আভ্যন্তরীন সংযোগের জটিল কাজ সহজ করে দেয় এই OSI MODEL, তাই নেটওয়ার্কিং নিয়ে বিস্তারিত জানতে OSI MODEL এর সুলুক সন্ধান জানাটা অত্যন্ত জরুরী। আর এই ধারণাই ভবিষ্যতে নেটওয়ার্কিং এর অনেক জটিল কিংবা কঠিন বিষয় পানির মত সহজ করে দেবে।
#OSImodel #TCP #ipmodel #Telnet #SQL #SSL #Internetworking #Packetsequencing #Congestioncontrol #cabling
May be an image of text that says 'Introducing OSI MODEL 07 LAYERS EXPLAINED Poridhi.io APPLICATION LAYER .07 PRESENTATION LAYER .06 SESSION LAYER .05 TRANSPORT LAYER .04 NETWORK LAYER .03 DATA LINK LAYER .02 PHYSICAL LAYER .01'

